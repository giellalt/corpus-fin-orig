
Lapsen yksin hankkivien naisten määrä kasvussa
julkaistu 04.04. klo 09:17, päivitetty 05.04. klo 09:01

[näytä kuva:  Vastasyntyneen käsi pitää kiinni sormesta (YLE) ]

Joka vuosi sadat naiset hankkivat lapsen yksin hedelmöityshoitojen avulla.
Tuhansia euroja maksavat hoidot tehdään yksityisillä
hedelmöitysklinikoilla, koska julkisella puolella yksinäisiä äitejä ei
auteta. Lahjoitetuilla sukusoluilla lapsen hankkivat naiset ovat yleensä
hyvin toimeentulevia ja reilusti yli kolmekymppisiä.

Suurin osa yksityisistä hedelmöitysklinikoista kertoo, että yksin lapsen
hankkivien naisten osuus heidän asiakkaistaan on kasvanut. Nämä naiset ovat
yleensä hyvin koulutettuja, yli kolmekymppisiä ja miettineet lapsen
hankkimista kauan. Näin teki myös kolme vuotta sitten hoidot aloittanut
Anja.

- Mielestäni tarve saada lapsi on ihmisen perustarve. Ei se kysy sitä,
elätkö vakituisessa parisuhteessa vai et. Mietin myös sellaista
vaihtoehtoa, että jos lapsella olisi läsnäoleva isä, jota hän tapaisi,
mutta emme asuisi yhdessä. Päädyin kuitenkin siihen, että tämä
hoitovaihtoehto olisi se turvallisin.

Riittävätkö rahat lapseen?

Hoidot ovat kalliita eikä niihin saa tukea yhteiskunnalta. Kustannuksia
tulee lääkärintarkastuksista ja keinohedelmöityksestä. Mitä useampia
hedelmöityshoitoja joudutaan tekemään, sitä suuremmiksi kustannukset
kasvavat.

Hinnalla ei kuitenkaan ole väliä, kun on kyse lapsen tekemisestä. Ainakaan
niin kauan kuin rahat riittävät. Kova hinta nostaa paineita. Anja yllättyi,
kuinka kovaksi paine hoitojen aikana nousi.

- Ne olivat kyllä yllättävän raskaita, varsinkin kun ensimmäinen hoitokerta
ei tuottanut tulosta. Pettymys aina epäonnistuneen hoidon jälkeen oli tosi
suuri. Lasta halusi niin kovasti.

"Asennemuutos tarpeen"

Anja on saanut tukea samassa tilanteessa olevien naisten nettifoorumista.
Foorumi jouduttiin sulkemaan ulkopuolisilta vihapostitulvan vuoksi. Anja
itse ei ole kohdannut kielteistä suhtautumista.

- Vanhempani ovat iäkkäitä ja heillä sopeutuminen kesti jonkin aikaa, mutta
nyt tyttäreni on erittäin tärkeä heille. Muuten ihmiset vähän ehkä
ihmettelivät, muttei minulle ole sanottu suoraan mitään.

Anja ehti olla yksinhuoltajana lähes kymmenen vuotta, ennen kuin lähti
hoitoihin. Silloin hän törmäsi ihmisten nurjiin asenteisiin.

- Pikkuhiljaa pitäisi luopua kiveenhakatusta perhemallista, jonka mukaan
perheeseen kuuluvat äiti, isä ja lapset. Kaikki eivät kuulu tähän samaan
muottiin, Anja toteaa.

Yksinhuoltajuuteen liittyvien ennakkoluulojen vuoksi Anja kertoo avoimesti
tuttavilleen, miten hänen kuopuksensa on saanut alkunsa.

- Jotenkin ihmiset ajattelevat, että pahinta mitä voisi tapahtua on, että
joku tulee suunnittelematta raskaaksi. Se on jotenkin moraalisesti erittäin
paheksuttavaa. Ihan senkin takia olen tästä mielelläni kertonut
päivähoitopaikassa ja tuttavapiirissä.

YLE Uutiset / Heidi Asplund

Kommentit
Uusimmat kommentit ensin | Vanhimmat kommentit ensin
S.Piira$(prop,x|S. Piira), 04.04. klo 21:17

Kuuleppas$(noun,x|Kuulepas) sinä "luojan laskuvirhe", taidat todella olla
sitä mitä nimimerkkisi osoittaa, sillä vastikään täällä YLR Uutisissa oli
oikein kuva ja uutinen siitä, kuinka moni keinohedelmöityksellä alkunsa
saava lapsi on vammainen syntyessään.   Ajatteleppa$(verb,x|Ajatteleppa) jo
keinohedelmöitystilannetta, jossa munasolun sisään laitetaan
siittiö/siittiöitä. Ei se ole luonnollinen tapa tehdä lapsia.   Ennemminkin
pitäisi ajatella sitä, kuinka paljon maailmassa on lapsia, jotka kärsivät
puutteesta ja aliravitsemuksesta, elävät surkeaakin surkeimmissa oloissa ja
kerjäävät kaduilla jo 2 vuotiaista lähtien kuollen alle 5 vuotiaina.
Ennemmin pitäisi helpottaa kansainvälisiä adoptiomahdollisuuksia kuin
tunkea rahansa keinohedelmöitykseen vain omista itsekkäistä syistä.
  Yhteiskunnan ei pidä tukea millään tavalla lasten hankkimista tai
kohdella eriarvoisesti kunniallisesti naimisissa olevia aviopareja, jotka
tekevät yhteisellä päätöksellä yhteisiä omia lapsia.   Entä tilanne, kun
lapsi katsoo isoilla suurilla ihmettelevillä silmillään ja kysyy, kuka
mun$(pron,x|minun) isi on, kun kaikilla on isi...??!! Vammaisia lapsia
syntyy yleensä 40 vuotiaille naisille, mutta näiden vammat ovat sattumaa,
eivätkä kuten keinohedelmöitetyt lapset tahallaan lapselle hankittuja
vammoja.   Minulla ja aviomiehellänikin oli pitkä miettiminen oman
lapsenteon kanssa ja olimme jo olleet liki 3 vuotta avioliitossa ennen kuin
lapsemme syntyi. Kiitokset Naistenklinikalle!

Turhaa narinaa, 04.04. klo 21:14

Se on totta, miehet eivät ole valmiita lapsen tekoon 30 v. tämä sama tarina
kävi tyttäreni kohdalla, vaikka poika halusikin lapsen syntyvän, mutta ei
ollut aikaa olla isä. Mikähän ero siinä on olla yksinhuoltaja, kun miehillä
ei ole aikaa tai olla jälkeläisten tai perheensä kanssa, syystä tai
toisesta. Eikä sitä aikaa tunnu olevan kunnollisillakaan. Mikä ihme se
sitten on, että naiset hankkivat lapsia näin?Pitäsikö$(x,x|näin? Pitäsikö)
katsoa vielä sitä mies lasta joka baareilee ja eksyy kotiinkin välillä,
vaihatmaan vaaatteita$(noun,x|vaatteita)? Kuka siinä itsekäs on? Kuka siis
viime kädessä on itsekäs ja narsisti - nimitys on täällä selkesti mennyt
muoti sanaksi. Jos halua lapsia jossain järkevässä iässä eikä
nelikymppisenä, vaihtoehdot on vähissä. Itsekkin$(pron,xItsekin) aikaan
yksin hultaja$(noun,x|huoltaja) kasvatin lapset kunnollisa olivat isä vaan
ei aikaa kuin juuri se viikonloppu kaksi kertaa kuukaudessa, sekö on
lapselle riittävä aika? 4 päivää kuukaudessa? En sääli miehiä, ei ole
säälittävää, miksi valittaa täällä palstalla kun ei kuitenkaan valmiuksia
ole. Paljon melua tyhjästä.

