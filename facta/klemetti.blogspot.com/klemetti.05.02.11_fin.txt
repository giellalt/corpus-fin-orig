Hyvää saamen kansallispäivää!
Iloista kansallispäivää kaikille blogini lukijoille! Valitettavasti tänä vuonna saamelaiskäräjät ei voinut järjestää kansallispäivän juhlallisuuksia. Tarkoituksena oli järjestää kansallispäivän juhlallisuudet yhdessä Ruotsin saamelaiskäräjien kanssa, mutta aikataulu, henkilöstöresurssit ja taloudellinen tilanteemme tuli vastaan. Tilanne on ikävä, koska saamelaiskäräjien tulisi juhlia saamelaisten kanssa kansallispäivää joka vuosi. Toivonkin, että tulevana vaalikautena kansallispäivän juhlista tehdään säännöllinen perinne. 

Kansallispäivän alla saimme tärkeitä uutisia. Vuodesta 2012 lähtien ylioppilaskirjoituksissa voi kirjoittaa koltansaamen äidinkielenään. Tähän asti saamen kielen on voinut kirjoittaa äidinkielenä vain pohjois- ja inarinsaamessa. Vihdoinkin saamen kielet ovat tasa-arvoisessa asemassa ylioppilaskirjoituksissa. Tästä on kuitenkin pitkä matka tasa-arvoisuuteen suomen ja ruotsin kielten kanssa. Nykyisin saamen kielen äidinkielenkoe on esseekoe, suomen- ja ruotsin äidinkielenkokeessa koe on sekä essee- että tekstinymmärtämiskoe. Pitkällä tähtäimellä tavoitteena on, että koko ylioppilaskirjoituksen voi kirjoittaa saameksi. Tämä on tärkeä alku ja toivottavasti johtaa siihen, että tulevaisuudessa saamelaiset voivat suorittaa kielitutkintoja myös inarin- ja koltansaameksi. 

Viime viikkoina on tapahtunut paljon. Saamelaiskäräjät on antanut lausunnon Kilpisjärven kehittämishankkeesta (www.samediggi.fi/lausunnot). Ensi keskiviikkona on hankkeen ohjausryhmän kokous, jossa päätetään hankkeen jatkosta. Kunta haluaa hyväksyä suunnitelman annettavaksi Enontekiön kunnan päättäville elimille, mutta saamelaiskäräjät vaatii jatkoaikaa, koska hankkeen vaikutusten arvioinnit, keskeiset esitykset ja lainsäädännön asettamat rajat ovat ristiriitaisia suunnitelmassa. Toivottavasti hankkeelle tulee jatkoaikaa. 

Alkuvuodesta saamelaiskäräjät ja Metsähallitus kokoontuivat pohtimaan, miten metsähallituslain § 4 voidaan soveltaa. Keskustelimme myös siitä, miten tulee soveltaa biodiversiteettisopimuksen artikla 8(j):tä, joka velvoittaa valtioita suojelemaan alkuperäiskansojen luontoon liittyvää perinteistä tietoa. Metsähallituslain § 4 soveltamista on valmisteltu myös aikaisempien saamelaiskäräjien vaalikausien aikana. Nyt olemme päässeet konkreettisiin esityksiin. Työ toki jatkuu edelleen. Yksi konkreettinen toimenpide on biodiversiteettisopimuksen Akwé:Kon ohjeiden kokeilu Hammastunturin erämaa-alueen hoito- ja käyttösuunnitelman uudistamisessa. Saamelaiskäräjät ja Metsähallitus ovat perustanut työryhmän, johon kuuluu alueen paliskuntien poroisännät ja saamelaiskäräjien nimeämät edustajat. Työryhmän tehtävänä on valmistella hoito- ja käyttösuunnitelmaa Akwé:Kon ohjeiden mukaisesti. Työryhmän puheenjohtajana on saamelaiskäräjien elinkeino- ja oikeuslautakunnan varapuheenjohtaja Heikki Paltto. Työryhmä piti ensimmäisen kokouksen 2.2 ja toin tilaisuuteen saamelaiskäräjien tervehdyksen, muuten en työryhmän työhön osallistu. Hammastunturin erämaa-alueen hoito- ja käyttösuunnitelman on tarkoitus valmistua vuoden 2011 lopussa - 2012 alussa. Puhe löytyy osoitteesta: (www.samediggi.fi/puheet). Puhe on suomeksi ja pohjoissaameksi. 

Akwé:Kon ohjeiden käännös suomeksi löytyy osoitteesta: (www.samediggi.fi/art8j). Suomessa Akwé:Kon ohjeet ovat vapaaehtoisia ohjeita saamelaisten kotiseutualueella toteuttavien hankkeiden, suunnitelmien ja kaavoituksen kulttuuri-, ympäristö- ja sosiaalisten vaikutusten arvioinnille, jotka vaikuttavat saamelaiskulttuuriin, -elinkeinoihin ja kulttuuriperintöön. Ohjeiden tarkoitus on turvata luonnon monimuotoisuuden säilymisen sekä alkuperäiskansakulttuurin luontosuhteen ja perinteisen tiedon säilymisen.

Akwé:Kon ohjeiden toimeenpanon lisäksi saamelaiskäräjät on sopinut Metsähallituksen kanssa miten saamen käsityön toimintamahdollisuuksia voidaan turvata. Metsähallitus antaa asiassa pian ohjeen. Luonnonsuojelualueiden ulkopuolelta voi ottaa saamen käsityön raaka-aineita maksutta ja ilman ilmoitusta pieniä määriä ja pienin poikkeuksin. Saamelaiskäräjät ja Metsähallitus tiedottavat Sámi Duodji-järjestöä päätöksestä. Tämä on toki pieni askel, mutta tärkeä. Saamen käsityön turvaaminen on ehdottoman tärkeää ja turvaamisen taso muodostuu pienistä palasista. Saamelaiskäräjät on tammikuussa keskustellut Sámi Duodjin hallituksen kanssa laajemmin miten saamen käsityön tarpeita voidaan turvata ja saamelaiskäräjät valmistelee asiaa yhdessä yhdistyksen ja vähemmistövaltuutetun kanssa kevään kuluessa. 

Saamelaiskäräjät valmistelee parhaillaan lausuntoa Inarijärven osayleiskaavasta. Toivon, että saamelaiskäräjien kuulemistilaisuudessa syksyllä 2010 olleet ja asiasta muutenkin kiinnostuneet laittaisivat saamelaiskäräjille näkemyksiä Inarijärven osayleiskaavan uusimmasta versiosta, jotta voimme huomioida alueen saamelaisten tarpeita lausunnossamme. Näkemyksiä voi toimittaa minulle anonyymisti tai omalla nimellä blogin kautta tai puhelimitse ja sähköpostitse. Kirjallisia näkemyksiä voi toimittaa myös saamelaiskäräjien toimistoon Inariin tai Utsjoelle lakimiessihteerillemme. 

Ensi viikolla lähden kohti Helsinkiä. Puhun Kulttuuri ja kestävä kehitys -seminaarissa keskiviikkona. Torstaina osallistun arktisen neuvottelukunnan vuoden ensimmäiseen kokoukseen. 


Kansallispäiväterveisin lumiselta Vuontisjärveltä, 
Klemetti Näkkäläjärvi
LÄHETTÄNYT JUVVÁ LEMET - KLEMETTI NÄKKÄLÄJÄRVI KLO 15.58 EI KOMMENTTEJA: 
KOHTEEN LÄHETTÄMINEN SÄHKÖPOSTITSE
BLOGGAA TÄSTÄ!
JAA TWITTERIIN
JAA FACEBOOKIIN
JAA PINTERESTIIN
SUNNUNTAI 30. TAMMIKUUTA 2011

Jagi álggus
Šállosan go in leat guhkes áigái čállán blogga. Mus lea oainnat jagi álgu álgán buohcamiin. Ođđa jahki lea álgán eallasit sámiid riektesajádaga dáfus sihke Suomas ja riikkaidgaskasaš dásisnai. Buoremus ođas bođii bearjadaga go kultur- ja faláštallanministtar Stefan Wallin juolludii sámi giellabeassi- ja riekkesdoibmii 450 000 euro. Ruhtadeapmi lea juolluduvvon nu ahte sámedikki juohká dan ovddos bálvalusaid lágideddjiide. Ruhtadeapmi galgá adnojuvvot davvisáme-, anáraš- ja nuortalašgiel bálvalusaide. Jahki ii livčče sáhttán álgit buorebut, doaivvu mielde oažžut jagi áigge lasi buriid ságaid. Ruhtadeapmi vuođđuduvvá sámedikki dahkan álgagii ja dat lea sámi giellaealáskahttinprográmma oassi. Oahpahus- ja kulturministeriija lea dán válgabajis ministtar Wallina áigge dorjon sámi kultuvrra giitehahtti ládje. Ministeriija ordne maid sámedikki álgaga mielde áššedovdiseminára Unesco immateriála kulturárbesoahpamuša ratifiseremis guovvamánu Helssegis. Áššit orrot ovdáneame.

Sámiid riektesajádaga dáfus guhkkelepmosii olli ođđasiidda gullá maid ON:a álgoálbmotraporterejeaddji James Anaya raportta almmustuhttin. Anaya attii raporttas ON:a olmmošvuoigatvuohtaráđđái 12.1.2011. Raporta doalai sisttis máŋggaid ávžžuhusaid. Dađi bahábut virggálaš Suopma lea orron jávohaga raporttas, omd. olgoáššiidministeriija ruovttusiidduin raporta ii gávdno iige vuoigatvuohtaministeriija ruovttusiidduinge. Ášši ii galggale iešalddes oba imaštallatge, daningo olgoáššiidministeriija siidduin daddjojuvvo velnai, ahte ON:a álgoálbmotjulggaštus ii leat velge dohkkehuvvon ON:s. Julggaštushan dohkkehuvvui juo jagi 2007. Siiddut leat ođastuvvon jagi 2009, muhto álgoálbmotjulggaštus oassi lea jagi 2006 dásis. Anaya raporta gávdno sámedikki ruovttusiidduin dakkár sajes go dokumeanttat → sámi parlamentáralaš ráđđi. Sámediggi lea dahkan álgaga olgoáššiidministeriijai Anaya raportta jorgaleamis suoma- ja sámegillii.

Anaya ávžžuha Suoma buoridit sámiid iešmearridanrievtti ja ratifiseret ILO 169-soahpamuša álgoálbmogiid rivttiin nu ahte sápmelaččat livčče ieža ratifiserenproseassas mielde. Anaya ávžžuha Suoma stáhta buoridit sámedikki vejolašvuođa oassálastit mearrádusdahkamii ja evttoha, ahte mearridanváldi sirdojuvvolii sámediggái áššiin, mat gusket sámegielaid, sámi kultuvrra, árbevirolaš ealáhusaid ja eananrivttiid. Sámediggái galgá maid addit dárbahassii resurssaid bargat. Dálá áigge Suoma sámedikki ruhtadeapmi lea áibbas bistteheapme.

Dáláš riikkabeivviid áigge Anaya ávžžuhusat eai háhppehuvvo olláhuhttojuvvot. Anaya raporta galgá váldojuvvot vuhtii boahttevaš ráđđehusprográmma válmmaštallamis ja sávan bellodagaid giddet fuopmášumi Anaya ávžžuhusaide iežaset válgaprográmmain. Suopma gal ferte váldit vuhtii Anaya ávžžuhusaid, álgoálbmotraporterejeaddji oainnat čuovvu mot raportta ávžžuhusat olláhuhttojuvvojit. Suopma galggalii váldit duođas ávžžuhusaid ja dat galgá álggahit ávžžuhusaid olláhuhttima dakkaviđe, jos Suopma duođas hálida ON:a dorvvolašvuohtaráđi lahttun. Sámediggái Anaya raporta lea hui dehálaš ja dat sisdoallá buot daid mávssolaš áššiid fuolaid, maid Suoma sámediggi buvttii ovdan álgoálbmotraporterejeaddjái cuoŋománu beallemuttos go son galledii sámi parlamentáralaš ráđi guossin Roavenjárggas.

Sámediggi áigu čujuhit Anaya ávžžuhusaide ja viggat buot vejolaš vugiiguin váikkuhit dasa, ahte Suopma riepmá olláhuhttit Anaya ávžžuhusaid ja váldá daid duođas. Bukten Anaya ávžžuhusaid, mat gusket sámiid boazodoalu ja iešmearridanrievtti riikkabeivviid eanan- ja meahccedoalloválljagotti dihtui ovddit vahku. Válljagoddi gulai sámedikki boazodoalu ja luondduealáhusaid ráhkadatdoarjjalágas, ng. poluras. Válljagoddái iežan doallan sáhkavuorru gávdno ruovttusiidduin. Gullan lei veaháš ártet, eanan- ja meahccedoalloministeriija virgeolmmoš álggii šiitit ee. sámi boazodoalu earenoamášvuođa, dan vuođđolága kultuvrralaš suoji ja dan ahte sápmelaččaid boazodoallu vuođđuduvvá siiddaid guođoheapmái, maid mun bukten iežan sáhkavuorustan ovdan. Dilli lei hui earenoamáš, daningo dábálaččat válljagoddegullamis ságastallojuvvo válljagotti lahtuiguin eaige nákkahalagoađe eará oasseváldiiguin, geat leat bovdejuvvon gullamii. Sámi boazodoalu álbmotlaš ja riikkaidgaskasaš suodji ja sámi boazodoalu kultuvrralaš barganmálle ii velge ipmirduvvo eanan- ja meahccedoalloministeriijas, dego ii gudnejahttojuvvo válljagoddegullamii bovdejuvvon beliid vuoigatvuohta buktit ovdan iežaset oainnuid sidjiide várrejuvvon áiggis.

Maiddái Eurohpa parlameanta lea doarjalan iežas árktalaš čielggadeamis Supmii ja Ruŧŧii vai dat ratifisereleigga ILO 169-soahpamuša. Parlameantta oaidnu lea dehálaš ja sámediggi gal dieđusge doarjala maiddái dasa. Nuppe dáfus parlameanta lea mu mielas veaháš dahkubassi iežas linnjemis. Sápmelaččaid vejolašvuođat váikkuhit EU-mearrádusdahkamii eai rievtti mielde oba leatge iige EU:s, parlameanttas ja komisšuvnnas leat doaibmi dialoga álgoálbmogiiguin, vaikka dasa lea čatnašuvvon máŋgga sajes ja dásis. Parlameanta galggalii iežas barggus atnit ávvira das, ahte álgoálbmogiid vuoigatvuođat olláhuvvet EU:s, leathan sápmelaččat EU:a áidna álgoálbmot. Vai parlameanta oaidnu ILO 169-soahpamuša ratifiseremis livččii beaktil ja jáhkehahtti, de EU ja parlameanta galggaleigga buoridit sápmelaččaid váikkuhanvejolašvuođaid EU:s.

Ovddetvahku Alma media dagai stuora ođđasa das, ahte Suopma ii ratifisere ILO 169-soahpamuša dán ráđđehusbajis. Dát livččii leamaš journalisttalaččat ođas jahki dás ovdal. Dálá ráđđehus bargá vel bealgoalmmát mánu eaige ođđa láhkaevttohusat šat dolvojuvvo riikkabeivviide. Dat galggalii leat doaimmaheddjiidenai čielggas. Suopma šaddá čoavdit ILO 169-soahpamuša ratifiserema boahtte ráđđehusbaji áigge, Suomas eai leat eará molssaeavttut. Davviriikkalaš sámi soahpamuša joatkkaráđđádallamat ja jeavddalaš riikkaidgaskasaš ávžžuhusat sierra orgánain, mat bearráigehččet olmmošvuoigatvuođaid, bákkuhit Suoma álggahit ILO 169-soahpamuša ratifiserenproseassa Suomas. Jos Suopma ii ratifisere soahpamuša, de Suopma massá riikkaidgaskasaš váikkuhanválddi ja šaddá olmmošvuoigatvuođaid duolbmi riikkaid čáhppes listui. Sávannai, ahte bellodagat ja sierra ministeriijat ipmirdivčče dán – jos ášši ii čovdojuvvo, de Suoma namma ja mannebe ii maiddái gilvonákcanai sáhttá leat uhkiduvvon.

Dađi bahábut dáppe davvin Anaya raporttas leat čuvvon dušše morašlaš oaivilat almmatge válggaid lagašvuođa dihte. Lei hui ahkit lohkat Lapin Kansas ahte jurista, vuođđoláhkaválljagotti lahttu Ulla Karvo ilmmuhii iežas vuostálastit ILO 169-soahpamuša ratifiserema ja logai iežas vuodjit kveanaid ja ng. lappalaččaid vuoigatvuođaid čilgekeahttá dárkileappot iežas ákkaid. Soaitá son govahallat beassat sin jienaiguin fas riikkabeivviide. Vuođđoláhkaválljagoddi lea Karvo baji áigge linnjen, ahte Suopma galgá čielggadit ILO 169-soahpamuša ratifiserema cealkámušastis Suoma olmmošriektepolitihkas. Cealkámuša ja linnjen lei ovttamielalaš. Válggaid lahkoneami mielde Karvo oaidnu orru rievdan.

Sámedikki ruovttusiidduin gávdno sámedikki stivrra čilgehus dievasčoakkámii sámedikki doaibmaprográmma 2008-2011 olláhuvvamis. Dat gávdno oasis dokumeanttat-reivvet ja muittuhančállagat – 2010. Dievasčoakkán merkii čilgehusa diehtun čoakkámisttis 4/2010. Čilgehusas gávdno čohkkejuvvon hámis sámedikki sierra orgánaid bargu doaibmaprográmma olláhuhttimis. Čilgehusa lea čohkken sámedikki hálddahus. Sávan, ahte sámedikki doaimmas beroštuvvan bealit oahpásnuvvet čilgehussii, daningo dat addá ollislaš gova sámedikki barggus ja doaibmagiettis.

Olu earánai lea geargan dáhpáhuvvat dán jagi álggus. Máhcan daidda áššiide boahtte vahku jagi nuppi bloggastan.

Vuottesjávrres 30.1.2011

Juvvá Lemet
LÄHETTÄNYT JUVVÁ LEMET - KLEMETTI NÄKKÄLÄJÄRVI KLO 20.51 EI KOMMENTTEJA: 
KOHTEEN LÄHETTÄMINEN SÄHKÖPOSTITSE
BLOGGAA TÄSTÄ!
JAA TWITTERIIN
JAA FACEBOOKIIN
JAA PINTERESTIIN
Vuoden alun tunnelmia
Pahoittelen blogipäivitykseni viivästymistä, minulla vuoden alku on alkanut flunssan kourissa. Uusi vuosi on alkanut vilkkaasti saamelaisten oikeusaseman kannalta niin Suomessa kuin kansainvälisesti. Iloisin uutinen kuultiin perjantaina, jolloin kulttuuri- ja urheiluministeri Stefan Wallin myönsi saamelaiselle kielipesä- ja kerhotoimintaan 450 000 euroa. Rahoitus on myönnetty saamelaiskäräjien kautta kanavoitavaksi edelleen palvelujen järjestäjille. Rahoitusta tulee käyttää pohjois-, inarin- ja koltansaamenkielisin palveluihin. Vuosi ei olisi voinut alkaa paremmin, toivottavasti saamme vuoden aikana lisää iloisia uutisia. Rahoitus perustuu saamelaiskäräjien tekemään aloitteeseen ja se on osa saamen kielenelvytysohjelmaa. Opetus- ja kulttuuriministeriö on panostanut ministeri Wallinin kaudella saamelaiskulttuurin tukemiseen kiitettävästi. Ministeriö järjestää myös saamelaiskäräjien aloitteeseen pohjautuen asiantuntijaseminaarin Unescon aineettoman kulttuuriperintösopimuksen ratifioimisesta helmikuussa Helsingissä. Asiat tuntuvat etenevän. 

Saamelaisten oikeusaseman kannalta kauaskantoisimpiin uutisiin kuuluu myös YK:n alkuperäiskansaraportoija James Anayan raportin julkaiseminen. Anaya antoi raporttinsa YK:n ihmisoikeusneuvostolle 12.1. 2011. Raportti sisälsi useita suosituksia. Valitettavasti virallinen Suomi on vaiennut raportista, esimerkiksi ulkoasianministeriön kotisivuilta raporttia ei löydy kuten ei myöskään oikeusministeriönkään sivuilta. Sinänsä asiaa ei pitäisi ihmetellä, koska ulkoministeriön sivuilla todetaan edelleen, että YK:n alkuperäiskansajulistusta ei ole hyväksytty vieläkään YK:ssa. Julistus hyväksyttiin YK:n yleiskokouksessa vuonna 2007. Sivusto on kyllä päivitetty vuonna 2009, mutta alkuperäiskansajulistusta koskeva osio on vuoden 2006 tasolla. Anayan raportti löytyy saamelaiskäräjien kotisivuilta osiosta dokumentit → saamelainen parlamentaarinen neuvosto. Saamelaiskäräjät on tehnyt aloitteen ulkoasianministeriölle Anayan raportin kääntämiseksi suomeksi ja saameksi.

Anaya suosittaa Suomea parantamaan saamelaisten itsemääräämisoikeutta ja ratifioimaan ILO 169-sopimuksen alkuperäiskansojen oikeuksista osallistuttaen saamelaiset ratifiointiprosessiin. Anaya kehottaa Suomen valtiota parantamaan saamelaiskäräjien mahdollisuutta osallistua päätöksentekoon ja esittää, että päätösvaltaa siirrettäisiin saamelaiskäräjille asioissa, jotka koskevat saamen kieliä, kulttuuria, perinteisiä elinkeinoja ja maaoikeuksia. Saamelaiskäräjille tulee antaa myös riittävät resurssit toimia. Nykyisin Suomen saamelaiskäräjien rahoitus on täysin riittämätöntä. 

Nykyisen eduskunnan aikana Anayan suosituksia ei ehditä toimeenpanemaan. Anayan raportti tulee ottaa huomioon tulevan hallitusohjelman valmistelussa ja toivon puolueiden kiinnittämän huomiota Anayan suosituksiin omissa vaaliohjelmissaan. Suomen on syytä ottaa Anayan suositukset todella huomioon – alkuperäiskansaraportoija tulee seuraamaan, miten raportin suosituksia tullaan toimeenpanemaan. Suomen tulisi ottaa suositukset tosissaan ja aloittaa suosituksien toteuttaminen heti, jos Suomi todella haluaa YK:n turvallisuusneuvoston jäseneksi. Saamelaiskäräjille Anayan raportti on todella tärkeä ja se pitää sisällään kaikki ne keskeiset huolenaiheet, jotka Suomen saamelaiskäräjät toi esille erityisraportoijalle huhtikuussa kun hän vieraili saamelaisen parlamentaarisen neuvoston vieraana Rovaniemellä.

Saamelaiskäräjät tulee viittaamaan Anayan suosituksiin ja pyrimme kaikin tavoin vaikuttamaan siihen, että Suomi alkaa toimeenpanna Anayan suosituksia ja ottaa ne tosissaan. Toin Anayan suositukset koskien saamelaisten poronhoitoa ja itsemääräämisoikeutta eduskunnan maa- ja metsätalousvaliokunnan tietoon toissa viikolla. Valiokunta kuuli saamelaiskäräjiä porotalouden ja luontaiselinkeinojen rakennetukilaista (polura). Valiokunnalle pitämäni puhe löytyy kotisivuilta. Kuuleminen oli hieman erikoinen, maa- ja metsätalousministeriön virkamies alkoi kuulemisessa kiistää mm. saamelaisporonhoidon erityisyyttä, sen perustuslaillista kulttuurista suojaa ja saamelaisporonhoidon perustumista siitojen paimennukseen, jotka toin omassa puheenvuorossani esille. Tilanne oli erikoinen, koska yleensä valiokuntakuulemisessa keskustellaan valiokunnan jäsenten kanssa eikä aleta väittelemään muiden valiokunnassa kuultavana olevien tahojen kanssa. Saamelaisporonhoidon kansallista ja kansainvälistä suojaa ja saamelaisporonhoidon kulttuurista harjoittamismallia ei vieläkään ymmärretä maa- ja metsätalousministeriössä, kuten ei kunnioiteta valiokuntakuulemisessa olevien tahojen oikeutta ilmaista valiokunnalle oman näkemyksensä omalla ajallaan. 

Myös Euroopan parlamentti on vedonnut omassa arktisessa selonteossaan Suomeen ja Ruotsiin jotta ne ratifioisivat ILO 169-sopimuksen. Parlamentin kanta on tärkeä ja saamelaiskäräjät tulee siihen myös vetoamaan. Toisaalta parlamentti on mielestäni hieman tekopyhä linjauksessaan. Saamelaisten mahdollisuudet vaikuttaa EU-päätöksentekoon ovat käytännössä olemattomat eikä EU:lla, parlamentilla ja komissiolla ole toimivaa dialogia alkuperäiskansojen kanssa, vaikka siihen on sitouduttu monella taholla. Parlamentin tulisi huolehtia omassa toiminnassaan siitä, että alkuperäiskansojen oikeudet toteutuvat EU:ssa, ovathan saamelaiset EU:n ainoa alkuperäiskansa. Jotta parlamentin kanta ILO 169-sopimuksen ratifioimisesta olisi tehokas ja uskottava, on EU:n ja parlamentin parannettava saamelaisten vaikutusmahdollisuuksia EU:ssa. 

Toissa viikolla Alma media teki suuren uutisen siitä, että Suomi ei ratifioi ILO 169-sopimusta tällä hallituskaudella. Tämä olisi ollut journalistisessa mielessä uutinen vuosi sitten. Hallituskautta on jäljellä 2,5 kuukautta eikä uusia lakiesityksiä voi viedä enää eduskuntaan. Sen pitäisi olla toimittajillekin selvää. Suomen on ratkaistava ILO 169-sopimuksen ratifioiminen ensi vaalikaudella, Suomella ei ole muita vaihtoehtoja. Pohjoismaisen saamelaissopimuksen jatkoneuvottelut ja jatkuvat kansainväliset suositukset ihmisoikeuksia valvovilta eri elimiltä pakottavat Suomen aloittamaan ILO 169-sopimuksen ratifiointiprosessin Suomessa. Jos Suomi ei sopimusta ratifioi, Suomi tulee menettämään kansainvälistä vaikutusvaltaa ja joutuu ihmisoikeuksia rikkovien maiden mustalle listalle. Toivonkin, että puolueet ja eri ministeriöt ymmärtäisivät tämän – jos asiaa ei ratkaista, Suomen maine ja miksei myös kilpailukykykin on uhattuna. 

Valitettavasti Lapissa Anayan raportti on aiheuttanut ilmeisesti vaalien läheisyydestä johtuen surullisia irtiottoja. Oli hyvin ikävää lukea Lapin Kansasta että juristi, perustuslakivaliokunnan jäsen Ulla Karvo ilmoitti vastustavansa Ilo 169-sopimuksen ratifiointia ja ajavansa kveenien ja lappalaisten oikeuksia selittämättä tarkemmin omia perusteitaan. Ehkä hän kuvittelee pääsevänsä näiden äänillä uudelleen eduskuntaan. Perustusvaliokunta on Ulla Karvon kaudella linjannut, että Suomen on selvitettävä ILO 169-sopimuksen ratifioimista lausunnossaan Suomen ihmisoikeuspolitiikasta. Linjaus oli yksimielinen. Vaalien lähestyessä Karvon mieli on näyttänyt muuttuneen. 

Saamelaiskäräjien kotisivuilta löytyy saamelaiskäräjien hallituksen selvitys yleiskokoukselle saamelaiskäräjien toimintaohjelman 2008-2011 toteutumisesta. Se löytyy osiosta dokumentit-kirjeet ja muistiot – 2010. Yleiskokous merkitsi selvityksen tiedoksi kokouksessaan 4/2010. Selvityksestä löytyy koottuna saamelaiskäräjien eri elinten toiminta toiminta-ohjelman toteuttamisessa. Selvityksen on koonnut saamelaiskäräjien hallinto. Toivon, että saamelaiskäräjien toiminnasta kiinnostuneet tahot tutustuisivat selvitykseen, koska se antaa kokonaiskuvan saamelaiskäräjien toiminnasta ja toimintakentästä. 

Paljon muutakin on ehtinyt vuoden alussa tapahtua. Palaan niihin asioihin ensi viikolla vuoden toisessa blogissani.

Vuontisjärvellä 30.1.2011

Klemetti Näkkäläjärvi
